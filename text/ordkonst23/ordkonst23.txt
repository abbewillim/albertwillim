brev till fåraherden

jag vill berätta för
dig om tegelfabriken där
den lilla Madonnan sitter
jag vill berätta för 
dig att hon är liten och 
att det hon trodde var får 
var Madonnan och
att hon trodde att hon kunde lura 
oss
jag vill berätta för
dig att hon inte kan lura 
oss










brev till handen

känner du alla dessa strån
mellan fingrarna eller har
du hängt med i
den oändliga föreställningen,
är det bra med barnen? är
det som det ska
följer barnen den familjära 
dansen
pianisten



brev till lyktan

lykta, vår stav 
kan jag äta dig
varje barn förtjänar en sån
som du, skollunch lykta
det är underbart
jag har inte skrivit till dig 
för vi har ätit










brev till de sentimentala. 

du blombukett av dagg
osv. 










brev till vägen som leder dig i fara

ni är politik
men det finns inget kvar
det är så vulgärt så
punkaren har bara döden att 
välja i den hegemoniska
kulturen
ni är den politiserande 
maskinen
vi blir våldtagna 
gruppvåldtäkt
vi är inte status quo
vi leds vidare 
vi går vilse 










brev till begäret

är du också en maskin
jag fattar inte
är du en del av dikotomin
eller är du en ring i vilken
de slåss
eller är du mycelet
eller är du bordet med vasen
eller är du motorn i stall
eller berätta 




brev till opieätaren.

Du flanör 
som aldrig gått
som Xavier i Turin
fast pubertal
Den dödas reseskildring
Jag har dig inget att säga
mer än att fastlägga
att du är pubertal










brev till dig som skriver crypto-marxistisk teori

du har estetiserat en teori som 
suger in dig i den
när du estetiserar den. du är den
blir den 
ackumulerar kritiken
låt den vila den är skör
men stark
som sån metall
hård mjuk metall
drömmens metall
i vilket fall:
låt den vila










brev till den vise

du skriver något jag önskar jag kunde skriva.
en historia, en sån ängel du vet, Klee.
Den som ser det sublimas sanna tragiska framtid men
styrs av paradiset. Du är den vise
hjälp oss mig
men du syns bara på video med en 
solnedgång, såret 
med var som rinner
och berättar för mig tomma ord
du är som den ängeln du vet
du är hopp jag behöver dig
lämna mig inte
är det för sent? krama mig vise 
vad kommer hända med mig? 
säg dina ord 
jag sprider dem 










brev till operasångaren

du kommer för alltid att
förknippas med odödlighet
den finska sjömannen
som sjunger fram i
rullstol






brev till dig som bjuder på pasta

att handgjorda kinesiska nudlar
är billig pasta i Finland
kan spela roll



brev till dig som blandar en mojito

vem är du
jag ser dig men var
på dig är du
är det dig jag ser i mojiton
