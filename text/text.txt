
jag drömde om
Första Gången Jag Sov
en återkommande dröm
som jag första
gången drömde
när jag sov
en dröm från 
andra sidan sundet
symbolen 
havet


vår tid är
pubertal och finnig


treenigheten,
prästen pratar med
prästen på distans, 
två meter
kören lyssnar
prästen har blivit sjuk,
två meter sjuk
prästen, sjuklingen och kören


Andetag eller
chock, sak samma
jag andas av rädsla.
Klockan fyra vaknar
min granne, han andas
glassbilen andas
det är lyhört
på huspojkens väg
och dött,
min granne är död,
jag hör hur han andas


Fältväbeln svarar
vi svinar ner
Sluta!
Stopp!
Det här är nog 
vi behöver krig
alldeles riktigt
krig 


skit
grönt vatten 
Kurdistan 
splendid
rent
splendid


Jag vill att du smeker mig
med alla dessa vapen,
ohh smek mig!
med alla dessa vapen
ohhhh vapen
en ungersk variant!
Ohh Orbán!
Du store 
vapenkelande nymf 
ohh vapen


snart är jag en del av 
prästerskapet 


Han klär av sig sina kläder
och smörjer in sig i olja,
inte något RFSU skit,
olja! riktig olja!
sen går han fram till 
de andra männen,
den petromaskulina skaran
de som attraheras av pipor,
men aldrig ägnat en tanke
åt faunus pipa.
Nu står männen i ring
insmorda i olja
akten kan börja


Att driva fram meningsskiljaktigheter 
kring att smuggla elfenben 
är onödigt,
Jag smugglar elfenben på bussen
det är sant
kolla min väska


de tunga vikterna som roterar
när du dansar foxtrot
ger en stabil signal på 50 Hz
De håller din lampa tänd,
Foxtrot är kärlekens inertia


ddu-du-du-ddu-du
du tror nu på gud
ddu-du-du-ddu-du
du tror nu på gud,
det är festbussens
temasång
en öronmask för de reaktionära
När bussen har åkt genom stan
så tror alla i Vasa 
på gud


Pianisten gråter
i en bar där alla viskar


En kvarleva efter
Midvinterorgiet
en säl,
fundamentet till vår 
uppochnervända 
värld


lite som att springa
fast långsammare
att gå typ


glasögon och
poolöverdrag,
att bada i dina ögon
på hösten
omgiven
av en man
som spelar en polsk
folkvisa på en kam
är lite som en bottenfryst damm,
en bottenfryst damm


Vem är ansvarig
för den hink 
med betong
som låg på min säng
igår? klockan var mycket
och det låg en hink 
med betong
på min säng


jag solar mina bollar
för ökat testosteron
men också för
Harambe
det är ingen plattityd
det är aktivism,
självförintelse av 
machokulturen


Kondiaronk gick på bussen
utan biljett
fniss fniss
vilket busfrö


Jag såg en liten flicka frossa
godis för sin själ,
ÄMNESOMSÄTTNING


Tänk på vattnet ifrån en sopkärlstvätt
det är lite som på bröllopet i Kana 
fast ännu finare


*skriv något om en gul kudde


Jag vill pynta en sköldpadda
sätta diamanter på den
så att den passar med min IKEA matta
men jag har ingen sköldpadda,
ehuru hade jag nog tyckt synd om den
och var ska jag ha den 
det finns ingen plats för en sköldpadda
Jag får måla min vägg gul istället
jag vill ändå inte pynta någon sköldpadda 
eller ha någon gul vägg 
nu får det vara slut med drömmandet
hejdå


Det här är 
                  inget spratt
Det här är 
                  bågskytte på björkar


De tryckta orden blinkar i 
mitokondriens och ribosomens
skuggspel
Ett badkar står fyllt intill slätten
där vi tillsammans med hästar samlas
och dansar till vattnets vals
lite som att 
tungkyssa en russ 


Kaskader av rinnande mascara och mundiarré
Sov nu så talar vi om poängställningen 
när matchen är slut
sov nu
vinnaren tar allt
vinnaren blir Tjock


Sanktioner stavas det
jävla robot


Sopkärlstvätt och
Kråkor


Nu går det inte att skrolla mer
Historian är omvänd
Jag både föds och dör
det är sant
För dig dör jag
fast på ett omvänt sätt 
Vad knasigt
Här föds jag
Sjätte februari tjugotjugotre

