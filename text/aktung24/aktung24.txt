*
idag har jag plockat svamp
en liter lymfsaft plockat
med kanyler
en full korg
med kanyler
svampkniven är 
oanvänd
vi har handlat 
affären har blivit 
intellektuell
korgen är full
jag har lymfsaft för 
ett liv
kanylen är en spor
för könlös förökning
svampplockning är
pornografi
du är deriverad 
voyeurism
degradering av svampen
jag ritar linjer stigar
jag planerar allt 
jag är mycelet 
effektiv men näringsfattig
skogen är dyr
idag har jag plockat svamp 
en liter lymfsaft
i en redan flätad korg



















*
imorgon ska 
en rad sprutor
sprutas på 
en kanvas
kanske
bilda nätverk
ett lymfsystem
med noder
mycelet strecken
från mitt skissblock
kanske överförs
till en kanvas
när den blir blöt
tvättad frigjord
första slaget med vingen
ska ske imorgon
det kanske blir ett
samhälle
med familjer
som bor i hus
som kanske älskar
kanske sover ett barn
på min kanvas
slår
domkyrkoklockor
och tåg
rullar längst mina 
streck
mycelet
kanske simmar en 
mörk gestalt på 
kanvasen
och förstör allt














*
i övermorgon ska
textilen mycelet
flätas
det är skogsbruk
ett textilt samhälle
ett fuktigt hjärta
som slår som en maskin
den svarta gestalten är
en luddit 
som simmar mot strömmen
men
maskinen är organisk,
hår som inte tvättas
flätas
av maskinen,
man är i maskinen
man tror att man styr den
man tror att hjärtat är fuktigt
som kanvasens som har
absorptionsegenskaper
som ett barn
skogen är avbarkad 
vi river för att
ge plats
barken blir till
mitt skissblock
i barken fanns
liv linjer
som redan målats
det börjar om och
jag får chansen att
känna mig som 
en skapare
jag får konsumera 
jag luras
den flätade tillvaron är
den enda sanna










*
dagen efter i övermorgon ska
jag importera exotiska
frukter och lägga
på min kanvas
girighetens groddar
ska klippas och förtäras
mina streck blir stilleben
utan att jag
vet det
jag ser det
i övermorgon
om jag kollar bortom
mitt ansikte som är 
en spiral
en snäcka
ett slemmigt spår
efter livet
som gått förbi och 
tiden
är som mina exotiska frukter
kolonialism
kanvasen är inte min
jag ska befrukta den med min säd
men det är strömt den
flyter kanske iväg
lämnar slemmiga spår
efter livet
som ätits upp av den flätade
duken kanvasen samhället
det är rättvisa 

















det växer svamp
om fyra dagar, det är säkert
då behöver jag en sked
för att gröpa ur tiden
det är mycket tid
och det behöver rapporteras
som när gud
på femte dagen skapade alla 
levande varelserna
allihop
för mig blir det 
förhoppningsvis svamp
det händer inte mycket på
femte dagen 
du kanske tror det 
men din tro är sublim
som min kanvas































är det här kanvasen
avsnitt sex, Burke sa att 
jag blir deprimerad av 
arbete, jag kommer att ha byggt
ett samhälle genom smärta
hans ord är så oinspirerande
kanvasens död
en svampinfektion
en demonisering
kanvasen kommer aldrig
att ha existerat 
dessa rader 
är allt som är kvar
allt som någonsin funnits
dessa rader är mitt samhälle
lymfsaften
min kanvas behöver
ett språk
jag skriver det
dessa rader 
skapar världen
de är min tro
jag ser kanvasen framför
mig 
med all dess frukt
den får mig att fortsätta
skriva


